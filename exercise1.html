<!DOCTYPE html>
<html lang="en">
<head>
<title> Puut | selko.fi
</title>
</head>
<body>
    
 <div><font size="12"> <strong><em>Nyt</em> <em>Apua arkeen</em> <em>Tietoa Suomesta</em> <em>Kirjat ja esitteet</em> <em>Muut selkosivut</em></div></body></strong></font size>
    
 <h1> PUUT </h1>
   
    <p>Suomessa on paljon metsiä, joissa suomalaiset usein käyvät virkistäytymässä,<br> kävelemässä tai poimimassa marjoja.<br>
      Metsässä on paljon erilaisia puita, mutta tunnetko niitä?<br>
    Tunnetko esimerkiksi kuusen, männyn, koivun, vaahteran, pihlajan tai tuomen?<br>
      Lue lisää puista ja suomalaisesta metsästä.</p>
      
<ul>
<li>Mänty</li>
<li>Kuusi</li>
<li>Koivu</li>
<li>Vaahtera</li>
<li>Pihlaja</li>
<li><a href="https://selko.fi/puut/#tuomi">Tuomi</a></li>
</ul>
 <h2>MÄNTY</h2>
 <img src="https://selko.fi/wp-content/uploads/2013/03/manty_roland.jpg "width="200px" title="Mänty" alt="image">
<p>
Mänty on havupuu, joka kasvaa 15–30 metriä korkeaksi. Joskus mänty voi olla jopa 40-metriä korkea.<br>
Karuilla seuduilla se jää usein paljon matalammaksi. Mänty elää tavallisesti 200–300-vuotiaaksi,<br> 
mutta mänty voi olla jopa yli 600-vuotias. Mänty on suomen yleisin puulaji.<br> 
Suomen metsissä jopa puolet puista on mäntyjä. Mänty kasvaa kaikkialla Suomessa,<br>
paitsi Lapin korkeimmilla tuntureilla ja ulkosaaristossa.<br>
Mäntyä käytetään rakennuspuuna. Se sopii esimerkiksi talon rakentamiseen.<br>
Sitä käytetään myös paperin ja huonekalujen valmistukseen.<br>
Ennen mäntyä käytettiin myös pettuleivässä. Pettuleipä oli leipää, jossa jauhon sekaan sekoitettiin<br>
männyn kuorta. Suomalaiset söivät pettuleipää nälkävuosina, kun viljasato epäonnistui ja nälänhätä uhkasi.
</p>
<h3>KUUSI</h3>
 <img src="https://selko.fi/wp-content/uploads/2013/03/kuusi_vasku.jpg"width="200px" title="Kuusi" alt="image">
 <p>
  Kuusi on havupuu. Suomessa metsäkuusi on ainoa luonnonvarainen kuusilaji, joka kasvaa koko maassa,<br>
  paitsi Lapin pohjoisosissa. Kuusi on melko uusi tulokas suomalaisessa metsässä. Suomessa on ollut kuusia<br>
  vain viisituhatta vuotta. Kuusi on Suomen toiseksi yleisin puulaji. Se voi kasvaa 30–45 metriä korkeaksi.<br>
  Kuusi on Suomen pisin luonnonvarainen puulaji. Kuusta käytetään paperiteollisuudessa ja puunjalostuksessa.<br>
  Kuusesta tehdään usein lattioita. Kuusta voidaan käyttää myös kielisoitinten valmistuksessa.
 </p>
 <h4>KOIVU</h4>
 <img src="https://selko.fi/wp-content/uploads/2013/03/kuivu_roland.jpg"width="200px" title="Koivu" alt="image">
<p>
Koivu on yleinen puu kaikkialla Suomessa. Sen runko on paksu ja rosoinen. Koivuja on eri lajeja.<br>
Rauduskoivu on suurempi kuin hieskoivu ja se kasvaa yleensä noin 25 metriä korkeaksi.<br>
 Pisimmät koivut Suomessa ovat olleet lähes 40-metrisiä.Rauduskoivussa riippuvat oksat, siksi sitä<br>
nimitetään riippakoivuksi. Rauduskoivu on Suomen kansallispuu. Hieskoivu on vähän pienempi.<br>
Sen oksat kasvavat pystysuuntaan.Koivu on suomalaiselle metsäteollisuudelle tärkeä puu. Siitä tehdään<br>
muun muassa sellua, vaneria ja huonekaluja. Koivu on tärkeä puu myös saunojalle,<br>
sillä saunavihdat tehdään koivusta.
</p>
<h4>VAAHTERA</h4>
<img src="https://selko.fi/wp-content/uploads/2013/03/vaahtera_vasku.jpg"width="200px" title="Vaahtera" alt="image">
<p>
Vaahtera on yleinen puu Etelä-Suomessa. Vaahtera kasvaa 10–20 metriä korkeaksi. Vaahtera kukkii ennen lehtien<br>
puhkeamista keltaisin kukin. Syksyisin vaahteran lehdet ovat kauniin keltaisa tai oransseja, joskus jopa<br>
hehkuvan punaisia. Vaahtera ei kasva Pohjois-Suomessa. Vaahtera elää yleensä 100–150-vuotiaaksi. Joskus se saattaa<br>
elää jopa 400–500-vuotiaaksi.Vaahteraa voi käyttää moniin tarkoituksiin. Sitä käytetään muun muassa työkalujen,<br>
työkalupenkkien, kävelykeppien, piippujen ja soitinten valmistukseen. Vaahteran sisällä on mahlaa,josta voidaan<br>
tehdä vaahterasokeria ja -siirappia
</p>
<h5>PIHLAJA</h5>
<img src="https://selko.fi/wp-content/uploads/2013/03/pihlaja_roland.jpg"width="200px" title="Pihlaja" alt="image">
<p>
Pihlaja on pienikokoinen puu tai suurehko pensas, joka on yleinen lähes koko Suomessa. Vain Pohjois-Lapissa<br>
pihlaja on harvinainen.Pihlajia käytetään yleisesti koristepuuna. Se on yleinen maaseutujen pihapuuna. Pihlajan<br>
marjat ovat terveellisiä, sillä ne sisältävät runsaasti C-vitamiinia. Marjoista voi tehdä hilloa, hyytelöä,<br>
makeisia ja alkoholijuomia. Pihlajan tiivis puuaines sopii puukäsitöiden ja puuastioiden raaka-aineeksi<br>
sekä huonekalujen valmistamiseen. Eurooppalaisen kansanperinteen mukaan pihlaja voi suojata pahalta taikuudelta.
</p>




 </html>
</body>
